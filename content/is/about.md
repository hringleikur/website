---
title: Um okkur
---
Hringleikur er nýtt íslenskt sirkuslistafélag sem hyggst efla íslenska sirkusmenningu. Meðlimir félagsins stunda allir sirkuslistir og starfa við þær í einhverjum mæli. Hringleikur stendur að framleiðslu sirkussýninga á Íslandi, og auk þess rekur hann sirkusstarfsemi fyrir börn og unglinga: Æskusirkusinn.

Meðlimir Hringleiks koma úr ýmsum áttum, en hafa það allir sameiginlegt að vilja stunda sirkuslistir og byggja upp fjölbreytta sirkusmenningu hérlendis. Sirkusfólkið í Hringleik hefur meðal annars bakgrunn úr fimleikum, leiklist og dansi, og einhverjir hafa numið sirkuslistir í sirkusskólum erlendis, s.s. í Codarts listaháskólanum í Rotterdam og AFUK í Kaupmannahöfn. Auk þess hefur hópurinn starfað saman til margra ára undir merkjum Sirkus Íslands.

## Stjórn Hringleiks - sirkuslistafélags

* Formaður - Eyrún Ævarsdóttir
* Varaformaður - Nick Candy
* Gjaldkeri - Axel Diego
* Ritari - Bryndís Torfadóttir
* Kennslustjóri - Daníel Hauksson
* Meðstjórnandi - Harpa Lind Ingadóttir
* Meðstjórnandi - Jóakim Meyvant Kvaran
* Varamaður - Thomas Burke
* Varamaður - Kristinn Karlsson

## Stofnað

Hringleikur - sirkuslistafélag var stofnað með það að leiðarljósi að búa til aðstæður fyrir sirkuslistafólk til að útbúa fjölbreytta og vandaða sirkuslist og gera sirkus að stærri og sjáanlegri hluta af menningarflórunni á Íslandi. Meginmarkmið félagsins er að styðja við vöxt sirkuslistar á Íslandi, og gerir það með því að standa að fjölbreyttum sirkussýningum og viðburðum, auk sirkusstarfs fyrir ungmenni þar sem fleiri læra að stunda og njóta sirkuslistar. Hringleikur vill gjarnan vera í samstarfi við aðila innan sirkus- og sviðslistasenunnar bæði innanlands og utan.

Hringleikur vonast til að í framtíðinni verði á Íslandi fjölbreytt sirkussena, sem hefur upp á að bjóða vandaðar sirkussýningar ætlaðar breiðum áhorfendahópi, bæði samtíma-sirkus og með klassískum brag, öflugt ungmennastarf sem eflir þátttöku og áhuga á sirkus í landinu, og að til staðar verði hentugt húsnæði sem áhuga- og atvinnufólk í sirkus geti nýtt til æfinga.
